---
title: "Linux jako desktop - moje przemyślenia"
pubDate: 2025-04-02
description: "Dlaczego linux nie jest dobrym wyborem dla przeciętnego użytkownika."
heroImage: "/blog/linux-desktop/hero.webp"
tags: ["Linux desktop"]
---

import BlogHeader from "../../components/BlogHeader.astro";

<BlogHeader
  href="wstep"
  tag="h2"
  text="Linux jako desktop - moje przemyślenia"
/>

Na początku wspomnę, że gdy napisane jest Linux, to mam na myśli GNU/Linux.

Odkąd zacząłem interesować się Linuxem zawsze słyszałem o "roku Linuxa", jednak dla mnie było to niezrozumiałe.

<BlogHeader href="wady" tag="h3" text="Wady Linuxa" />

W 2020 roku, kiedy pierwszy raz zainstalowałem Linuxa, miał on wtedy 29 lat. Logiczne jest, że tak stary system operacyjny będzie miał w miarę używalne środowisko desktopowe. Można powiedzieć w pewnych przypadkach, że to prawda. Jeżeli planujesz używać komputera (nie laptopa) do przeglądania internetu — to wybierz Linuxa. Jednak jeśli chcesz zainstalować jakiś program do pracy np. pakiet Office, Adobe Photoshop, nie zrobisz tego :P.

Linux jest oparty na fragmentacji, nie ma jednego idealnego programu, jest masa programów robiących prawie to samo, ale nie perfekcyjnie. Przykładem tego są instalatory pakietów, jest ich masa np. apt, dnf, flatpak, snap, yum. Dla przeciętnego użytkownika wszystkie sprowadzają się do jednej czynności — zainstalowania programu. Dlaczego przez ponad 20 lat nikt nie pomyślał o wprowadzeniu jednego przymusowego typu instalatora + opcjonalnie dodatkowych? Dla takiego Microsoftu czy Adobe byłoby to ogromnym ułatwieniem w wydawaniu programów na ten system.

Następnym przykładem fragmentacji jest brak jednego API do tworzenia interfejsów programów. Qt i GTK gdy padają te dwa słowa, to zawsze jest wojna. Przeciętnego użytkownika to nie interesuje, rozwiązanie to wprowadzenie jednego spójnego API.

Kolejna wada to "używalność" środowisk graficznych. Bardzo zdziwiłem się, że Gnome nie posiada prostego rozwiązania do przełączania wyświetlania monitora. KDE z kolei potrafiło mi się zacinać przy otwieraniu menu albo sprawdzaniu powiadomień.

Podsumowując wady, gdyby jakaś korporacja chciała stworzyć distro Linuxa na wzór Windowsa/MacOS, którego nie da się tak łatwo zepsuć, z porządnym instalator pakietów i ładnym API graficznym do programów, to byłbym w stanie kupić licencję na taki system za nawet 500 zł.

<BlogHeader href="zalety" tag="h3" text="Zalety Linuxa" />

Jedną z największych zalet Linuxa jest szybkość działania, tutaj nie można skłamać.

W zajęciach związanych z programowaniem Linux spisuje się bardzo dobrze, prawie idealnie, bo jednak brakuje tego stabilnego DE jak w Windowsie/MacOS.

Linux też jest bardzo dobry na stare urządzenia do przeglądania internetu, nie ma takich ograniczeń jak Windows 11 z TPM 2.0.

<BlogHeader href="zakonczenie" tag="h3" text="Zakończenie" />

Obecnie działam na Windowsie z WSL2 Ubuntu 24.04, ponieważ nie mam już czasu i ochoty naprawiać systemu co kilka tygodni. Gdy coś zepsuje się w WSL, to po prostu usuwam i stawiam od nowa część systemu, nie muszę na nowo instalować systemu i wszystkich programów, nie mówiąc o plikach prywatnych itp.. Moim zdaniem Linux nigdy nie będzie popularny, ze względu na braki w finansowaniu dystrybucji. Jedyna szansa na odniesienie sukcesu, to pójście ścieżką Androida, jakaś korporacja musi zrobić porządny zamknięty system, inaczej raczej nic z tego nie wyjdzie.
